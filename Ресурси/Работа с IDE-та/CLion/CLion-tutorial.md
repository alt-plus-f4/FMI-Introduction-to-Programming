# Работа със CLion (Windows, Linux, Mac)
**Ако сте на Windows, ви препоръчваме да използвате Visual Studio! :)**
## 1. Инсталация

За да си инсталирате CLion, кликвате [тук](https://www.jetbrains.com/clion/).

![](images/image.png)

Избирате версията за вашата операционна система, изтегляте инсталационния файл и го отваряте.

![](images/image-1.png)

Следвате стъпките в инсталационната програма.

![](images/image-2.png)

Маркирате желаните опции (ако не сте сигурни за останалите, изберете само "Create Desktop Shortcut"), след което кликвате "Next".

![](images/image-3.png)

След това кликвате "Install".

![](images/image-4.png)

При първото отваряне на CLion след инсталацията ще трябва да приемете условията на използване. Ако искате да копирате настройките си от друг code editor/IDE, избирате програмата, която желаете. В противен случай кликвате "Skip Import".

![](images/image-5.png)

Отново, при първото отваряне след инсталацията ще бъдете попитани за лиценз за използване. Избирате "Free Non-commercial use". След това влизате в акаунта си (първо се регистрирате, ако нямате такъв). **Безплатният ви лиценз е активен за една година.**

![](images/image-6.png)

## 2. Създаване на файл/проект

За да създадете нов проект кликвате "New Project".

![](images/image-8.png)

Избирате C++ Executable. В полето "Location" след последната "\\" пишете името на вашия проект. Избирате C++11 **(Курсът се води на тази версия на езика)** и натискате "Create".

![](images/image-10.png)

Вече имате готов проект! Може да стартирате програмата си от зеления бутон "Run".

![](images/image-11.png)

## 3. Създаване и качване на repository в Github

За да създадете и качите Github repository, кликвате на името на вашия проект и избирате "Project from Version Control...". 

![](images/image-12.png)

Избирате "Github" и си влизате в акаунта.

![](images/image-13.png)

Кликвате "Version Control" и след това кликвате Github.

![](images/image-14.png)

Когато се отвори прозореца, имате следните опции:

1. Име на вашето repository (полето Repository name)
2. **ВАЖНО: НЕ МАРКИРАЙТЕ КУТИЙКАТА "PRIVATE". REPOSITORY-ТО ТРЯБВА ДА Е ПУБЛИЧНО, ЗА ДА ГО ВИЖДАМЕ КАТО НИ ИЗПРАТИТЕ ЛИНК.**
3. Описание на вашето repository (полето Description - не е задължително)

Накрая кликвате "Share".

![](images/image-15.png)

В следващия прозорец избирате всички файлове (по подразбиране са избрани всички) и кликвате "Add".

![](images/image-16.png)

Вече имате Github repository! Може да го достъпите от страницата на вашия профил -> "Repositories".

![](images/image-17.png)

В страницата на вашето repository се намират файловете, които сте качили през CLion. Вдясно може да видите и промените (ако желаете) description-а, а най-отдолу може да създадете README.md файл. Той се визуализира на страницата на вашето repository и в него може да добавяте информация за repository-то (например тема/номер на упражнение, за което качвате решенията). Не е задължителен, но би ни улеснил при проверяване на решенията ви :).

![](images/image-18.png)

**Ако нямате опит с git ви препоръчваме да качвате вашите repository-та СЛЕД като сте си решили задачите (т.е., когато няма да редактирате файловете повече), за да не се занимавате с commit-и.**

**За да ни изпратите кода си, просто копирате линка на страницата на вашето repository и ни го изпращате на лично съобщение.**

**За тези, на които им е по-трудно с Github repository-та има и [gist tutorial](../../Gist/Gist-tutorial.md)!**

Разбира се, ако имате нужда от помощ винаги сме насреща! :)
